lV

narii incendium nuper minitaretur, codices translati sunt in Clementini
contignationem, quae plano pede est. unde, si periculum immineret, aut
in propatulum aut in plateam cito transferri possent. Quamquam hic
locus neque pulcher est neque commodus neque satis spatiosus tamen
videtur esse multo magis idoneus tantis thesauris conservandis.

Ante centum circiter annos codices nostri per forulos divisi et novis
signaturis instructi sunt, quae hodie quoque valent. Quae divisio quamvis,
ut infra patebit, multis scateat erroribus, tamen his signaturis per innu-
meros saec. XIX libros propagatis novam codicum dispositionem per-
horrui exceptis sedecim libris manu scriptis, quos in alia armaria trans-
latos novis signaturis instruxi. Omnem enirn codicum copiam ii, quorum
tunc in bibliotheca nostra officium erat, per 18 forulos ita distribuendam
decreverunt, ut 1—15. foruli codices latinos, forulus 16. germanicos, 17.
bohemicos, 18. orientales complecterentur. Sed hic labor ad accuratum
effectum nequaquam pervenit, nam inter 3018 codices forulorum 1-—15
occurrit 1 graecuS, occurrunt 54 germanici, 11 bohemici, 5 germanico-
bohemici, 46 qui dicuntur romanici codiceS, et 175 fasciculi archivales,
in summa 292 libri alienissimi. Ideo in illis forulis recensendi supersunt²)
tantum 2726 codices vel toti vel magnam partem latini. Ad quos acce·
dunt in' hoc catalogo unicus graecus et 25 latini codices bibliothecae
Kinskyanae, postremo 78 opuscula latina manu scripta libris typis ex-
cusis vel fasciculis illis archivalibus adligata.³) Quo fit, ut hic catalogus
2830 currentes numeros librorum recensitorum contineat, quorum unus
(2429 sign. XIV. A. 16) nunc in universitatis archivo est, ceteri* omnes
signaturis instructi locis suis prostant praeter nonnulos pretiosioreS, qui
signaturis non mutatis inter cimelia vitrinis inclusa asservantur.⁴)

Sicut media aetate omnia fere litterarum studia apud clericos flore-
bant, ad quos etiam universitatum initia referenda sunt, ita omnis fere
codicum manu scriptorum bibliothecae nostrae copia e collegiis ecelesia-
sticis aut recta via aut circuitione quadam provenit. Quorum collegiorum
cum magna pars iam bellis de religione saec. XV in Bohemia saevien-
tibus una cum suis bibliothecis perierit, antiquissimi eorum codices per-
pauci apud nos supersunt. Ex eorum numero est pretiosissimum evangeli-

 

2) Si igitur in catalogo nostro signaturarum series passim interrumpitur,
omissis signaturis codices non latinos denotatos esse sciendum est.

3) Opusculorum vero latinorum codicibus bohemicis et germanicis admix-
torum ratio non habetur, quae in catalogis eorundem codicum erunt perscribenda
et separatim indicanda.

4) Brevem eorum conspectum bohemicum vide vestnik C. A. X.. (1901)
p. 345—356, germanicum Mitteilungen d. oster, Ver. f. Bibliothekswesen VI.
(1902) p. 102 sq. et VII (1903) P. 5 sq.

