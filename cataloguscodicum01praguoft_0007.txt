Cum c. r. bibliothecae publicae atque universitatis Pragensis historia,
euius prima capita ad libros manu scriptos spectant, iam satis illu-
strata sit inprimis trito opere Hanslikiano,¹) ad cognoscendam originem,
incrementa, praesentem statum codicum hoc catalogo descriptorum su-
perest, ut capita illa novis investigationibus corrigantur et suppleantur.
Quapropter catalogo nostrorum codicum latinorum, utpote quorum copia
longe maxima sit, praemittitur haec praefatio, qua post computationem
librorum primum disseretur de singularum bibliothecarum, e quibus co-
dices nostri provenerunt, fatis, deinde de vetustioribus eorundem codicum
catalogis, postremo de totius operis ratione, subsidiis, adiumentis. De
computatione haec praemonenda esse censeo. Cum describendo latinos
tantum codices pertractaverim, licet eorum copia maxima sit, tamen
partem perscrutatus de toto exploratam sententiam ferre recuso; ideo
quaecunque rationando numeris expressi, ea sic velim accipiat benevolus
lector, ne nimis numeros premat, quippe qui nisi tota librorum manu
scriptorum bibliothecae Clementinae copia examinata accurati esse non
possint.

Omnes codices nostri non ita pridem in musaeo, quod olim ma-
thematico-astronomicum collegii S. J. Clementini dicebatur, commode
atque nitide prostabant. Sed quia locus ille supra culinam seminarii
archiepiscopalis situs parum tutus videbatur, cum ex vicina parte semi-

 

¹) JOS. A. Hanslik, Gesehichte und Beschreibung der Prager Universitats-
bibliothek‚ Prag 1851. Ex prioribus libris, qui aut totam bibliothecam aut partes
eius concernunt, hos commemoro: L. J. Scherschnik, Uber den Ursprung und
die Aufnahme der Bibliothek am Clementinischen Collegium in Prag, Prag17753
B. Balbini Bohemia docta ed. Ungar, III. (1780); K. R. Ungar, Versuch einer
Geschichte der Bibliotheken in Bohmen‚ Prag 1785; A. Spirk, Geschichte und
Beschreibung der k. k. Universitats-Bibliothek zu Prag, Wien 1844; e posterioribus
commentariolum meum: Pfehled. dejin bibliothe'ky Klementinske, Osveta 1882
p. 656—663, 696—708, 813—825.

