XVIl

expressi codicum numeri currenteS, ad quos spectant tabulae huius cata-
logi et index. Quorum numerorum quo facilior sit conspectus, ubivis
catalogum nostrum evolveriS‚ numerum descripti codicis primi in summa
pagina sinistra, ultimi in summa pagina dextra invenies. Sequitur primum
litteris cursivis descriptio habitus codicum externi (materiae, aetatis, nu—
meri altitudinis et latitudinis foliorum, quot manibus exarati, num picturis
ornati sint)³⁸) et quidem notis tralaticiis, deinde litteris maioribus accurate
describuntur opera, quae codicibus continentur, cum suis foliorum nu-
meris.³⁴) Quarum litterarum in describendo usurpavi formas duas: cras-
sioribus auctores et tituli operum maioris momenti, item librarii et anni
notantur, tenuibus cetera omnia, initia et fines operum, opuscula brevia,
notae, excerpta, eius modi alia. Nomina auctorum, quae in codicibus non
leguntur, sed aliunde exquisita sunt, inclusi uncinis, quos itidem crebro
adhibui in diversis additamentiS, quibus descriptiones supplentur. Titulis,
qui neque in operum exordio neque in fine neque in registro inveniuntur.
sed ex ipso argumento compositi sunt, notam »anepigr« praefixi. Contra
quaecunque verba (praesertim initialia et finalia) e codicibus ipsis de-
prompsi, signis » « includebam‚ eorumque utique integram scribendi
rationem, qualis in codicibus est, retinebam, non tamen ita, ut maiusculas
litteras pro minusculis, z· pro j, v pro u passim ponere et annos arabicis
numerorum notis exprimere vererer. Postremo litteris minoribus excusae
sunt notae in operculis vel foliis praeligatis et adligatis occurrentes, quae
plerumque priora codicum fata et possessores concernunt, nonnunquam
historiam ipsam illustrant, et recensentur fragmenta antiquiorum codicum
vel documentorum operculis non raro adligatorum vel adglutinatorum.
Quibus notis finalibus passim (nonnunquam etiam descriptionibus ipsis)
additus est apparatus qui dicitur litterarius eorum saltem opusculorum,
quae ad historiam patriam illustrandam videntur esse alicuius momenti,
saepe etiam aliorum. Nam cum minima pars latinorum codicum nostro-
rum (circiter 100) saec. XIV antiquior esset, maxima (circiter 2100) ad
saecula XIV et XV referretur, quibus omnia divina et humana apud nos
miscebantur, etiam in hoc apparatu conquirendo eorum inprimis librorum,
qui illarum turbarum notas quasdam et vestigia prae se ferrent, ratio
mihi habenda esse videbatur. Quem apparatum minime esse perfectum
neque absolutum quamquam mihi conscius sum, tamen spero fore, ut
historiae nostrae scrutatoribus hae quantulaecunque notae gratiores sint

33) In schedis huius catalogi autographis in posterum asservandis etiam
annotabam, quomodo codices ligati essent et quot columnis librarii scripsissent,
quas tamen notaS, cum essent minoris momenti, hic omittendas putavi.

⁸⁴) Veteres foliorum numeros, licet interdum vitiosos, retinere studebam
melius putans tales codiceS‚ quorum folia multo ante »num« (z numerata)
sint, ab initio indicari quam numerorum seriem mutari.

