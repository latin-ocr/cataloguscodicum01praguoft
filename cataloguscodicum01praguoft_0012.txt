VIII

civitatis Pragensis« spectant12)‚ nullo modo colligi potest in catalogo priore
inscriptos esse libros eiusdem collegii; nam collegium Reckonis domum
ecclesiae s. Stephani vicinam in platea s. Bartholomaei inhabitabat, in
qua, ut docet Lib. dec. 11, 384, Reckonidum quoque libraria asservabatur.
Etiam ex hoc collegio nonnulli codices ad nos pervenerunt, quos ex in-
dice sacile invenies; sed eorum antiquus catalogus non exstat. Idem valet
de collegio Laudae vel apostolorum, a. 1451 instituto et magna librorum
copia ditato, idem de collegiis scholarium minoribus (Nazarethano‚ Betle-
hemitico‚ domo pauperum), quorum uniuscuiusque libri in catalogo nostro
secundum indicem possunt inveniri. Cui collegio libri quondam bibliothecae
Veteris urbis Pragensisffi) obtigerint, nusquam comperi; sed cum in non-
nullis codicibus nostris (ex. gr. 651, 940) vetere manu annotatum sit
»communitatis Maioris urbis Pragensis«, qui codices postea collegii S. J.
Clementini fuerint, nequit dubitari, quin Jesuitae Clementini codices illos
ex aliquo universitatis collegio acceperint.

Omnium enim universitatis Carolinae collegiorum bibliothecae una
cum suis codicibus manu scriptis a. 1622 imperatoris iussu in Clemen-
tinum pervenerunt. Nunc quaeritur, quot fere codices tunc Jesuitae a col-
legiatis acceperint, vel potius quot codices illo ipso tempore in collegi-
orum bibliothecis superfuerint. Nam superfuisse multo paucioreS, quam
fuerint saec. XV exeunte, multis documentis probatur. Exeunte saec. XV
pro certo habenda est summa 4500 codicum, qui in collegiorum biblio-
thecis asservabantur, nunc autem codices latini, qui e pristinis universi-
tatis collegiis provenisse perhibentur, sunt circiter 1100. Cui numero si
addiderimus circiter 150 codices bohemicos‚ germanicos atque eOS, quo-
rum origo recompingendo‚ radendo, oblinendo obscura est, apparebit
summa 1250 codicum, qui a Jesuitis Clementinis ex diversis universitatis
collegiis accepti et nobis traditi sunt14), nosque ipsi magno cum dolore

 

12) Notis his praesertim libri a duobus magistris collegio Reckonis donati
enumerantur. Quam lacunosum sit opusculum a M. Johanne Campano a. 1616
Pragae sub titulo »Calendarium beneficiorum academiae Pragensi collatorum« typis
editum, ex hac donatione satis ubere, quae tamen Campanum latuit, facile colligitur.

13) In hac bibliotheca olim etiam erat codex 2425 (Lib. dec. II, 321), quem
senatus Veteris urbis Pragensis a. 1783 universitatis bibliothecae denuo contulit.

14) Accuratior rationandi modus hic est: Ex bibliotheca S. J. Cle-

mentina provenerunt codices latini, quatenus signaturae docent . . . . 1165

His addendi sunt veteribus signaturis carentes circiter ....... 270

codices bohemici et germanici circiter ............ 70
Summa codicum bibliothecae S. J. Clementinae . . . 1505

De hac summa si detraxeris: 1. codices monasterii Ojvinensis . . 24

2. codices ab ipsis Jesuitis exaratos aut aliunde acceptos circiter ,200 224

restabunt circiter . . . 1279
codices, qui circa a. 1620 supererant in bibliothecis collegiorum universitatis PragensiS.

