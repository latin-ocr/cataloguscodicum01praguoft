xvul

quam prorsus nullae. Quin corrigenda et addenda in tine libri ante in-
dicem posita plurimum augeri possint, nequaquam dubito, sed a bene-
volis et rei peritis arbitris, si in tanto et tam diuturno labore nonnun-
quam dormitaverim, veniam peto.

Huic catalogo in fine subiectae sunt diversae tabulae, quarum prima
docet, unde bibliotheca nostra codices latinos acceperit, ceteris quasi sub
uno aspectu ponuntur 2) codices latini saec. XIV antiquiores, 3) codices
latini litteris initialibus pictis vel imaginibus exornati, 4) codices latini
bohemice glossati vel interpolati, 5) codices latini, quibus admixta sunt
opuscula bohemica, 6) codices latini germanice glossati vel interpolati,
7) codices latini, quibus admixta sunt opuscula germanica, 8) codices
latini, in quibus insunt opuscula typis excusa vel imagines ligno aut
aeri incisae, 9) codices latini, quorum operculis adligata vel adglutinata
sunt fragmenta hebraica et liturgica. Postremo sequitur unico alphabeto
contextus index personarum, locorum, rerum a Phil. Dre Vl. Kybal con-
cinnatuS, de quo, cum sua praefatiuncula instructus sit, hic copiosius
dicere supersedeo.

Restat, ut gratias easque maximas agam viris de hoc catalogo optime
meritis, qui plures sunt, quam ut omnes enumerari possint. Quod co-
dices nostros manu scriptos accuratius describere coepi, inprimis excel-
lentissimi viri GUIL. eq. HARTEL, c. r. eruditionis publicae ministri, favori
et benevolentiae debetur, qui mihi de hoc opere cogitanti non solum
benevole annuit, sed etiam catalogi typis excudendi spe iam tum illata,
ut ita dicam, calcaria addidit. Easdem gratias refero excellentissimo eius
antehac collegae ANT. REZEK, qui, ut est antiquitatis investigator diligentis-
simus, instituto meo contentissime suffragatus est. Neque etiam domi fautores
benevoli et adiutores rerum peritissimi mihi deerant. Primo doctissimo viro
RICH. KUKULA, bibliothecae nostrae praefecto acerrimo, plurimum debeo,
qui, quantum fieri poterat, laborem meum sublevabat adiunctis mihi singulis
diebus per unam horam bibliothecae officialibus, qui titulos operum manu
scriptorum e schedis meis transcriberent et in ordinem alphabeti digererent, id
quod mihi ad opus promovendum maximo usui erat. Eo modo partitis tempo-
ribus hi collegae amicissimi me iuvabant: Boh. Cermak (ἦ- 1899), Joh.
Stastny, Boh. Navratil, Fr. Studnicka‚ Guil. Herzig. quibus hoc quoque
loco debitas gratias reserO. Suppetias easque maximas mihi crebro affe-
rebant viri praestantissimi atque doctissimi JAR. GOLL‚ universitatis Pra-
gensis professor dignissimus, et FERD. TADRA, collega suavissimus, ad
quorum nutus nonnullos errores tempestive evitavi. Consummato tandem

