V

arium, quod dicitur Vysehradense (n. 2426), saec. XI ex. nitidissime
exaratum, quod asseverante ⁸ honorabili viro monsign. F erd. Lehner ex
officina monasterii sazaviensis a. 142l a Husitis diruti prodiit‚⁵) sed
nobis aliunde obtigit. Ex monasterio Opatovicensi eodem anno a Pra-
gensibus exusto, quantum sciam, unicum homiliarium saec. XII (n. 5091
habemus. Ex bibliotheca celeberrimi coenobii Aulae Regiae a. 1420 ex-
tincti sed postea instaurati ne illud quidem bibliorum corpus membrana-
ceum sex tomorum, quod ut pristinam supellectilem monachi a. 1447
*a collegiatis Nazaretanis redemerant, ad nos pervenit. Ex Insulensi
monasterio a. 1420 diruto perpauci codices, ut ex indice patebit, cum
libris monasterii s. Johannis »sub rupe« nobis obtigerunt. E monasterio
autem monialium s. Georgii in castro Pragensi luculentam codicum in-
primis liturgicorum copiam obtinuimus, e quibus hi maxime eminent,
quos Cunegundis abbatissa, Premyslai OtacariII. regis filia (1302-1321)‚
scribendos curavit. At de hoc monasterio infra dicemus, nempe cui bella
de religione gesta pepercerant, sed iniqua tempora posteriora animam
extinxerunt. Codicum eius hic mentionem propterea fecimus, quod ma—
· ximam partem prius exarati sunt, quarn instituta est universitas Pragensis,
de cuius bibliothecarum pristinis thesauris et praesentibus reliquiis nunc
dicturi sumus.

, Convertamus igitur animum ad insignes fontes, e quibus interce-
dente Societate Jesu librorum rna-nu scriptorum opulentiam hausimus, ad
collegiorum universitatis Pragensis pristinas bibliothecas. Memoria enim
tenendum atque contra falsam Hanslikii opinionem (1. c. 16, 33, 41)
fortiter defendendum est temporibus antiquis usque ad a. 1638, immo
usque ad a. 1777 nullam fuisse totius universitatis bibliothecam commu--
nem, sed suam quodque collegium administrasse bibliothecam⁶)‚ et
quamvis passim (ex. gr. in Joh. Campani Calendario) libri universitati
donati vel legati commemorentur, ubivis denotari singula collegia, non
totam universitatem.

Inter haec collegia primum locum semper obtinebat collegium Caro-
linum vel Magnum, sine dubio iarn ab initio librorum supellectile quadam
instructum, inprimis autem a. 1370 ab ipso fundatore libris Wilhelmi
olim decani Wysehradensis auctum atque ditatum. Superest librariae
Carolinae catalogus paulo post hanc donationem concinnatus et aliquan-

 

5) Ferd. Lehner, Ceska §kola maliiska‚ 1. sv. v Praze 1902.

ὃ) Sententiam hanc nequaquam impugnat castigatio M. Wenceslai de
Kriianov per M. Johannem de Praga rectorem, quod libros Nationis a. 1461
non reposuerit (Mon. hist. univ. Prag. III, 50); nam tunc rector non procuratoris
sed iudicis officio functus est.

