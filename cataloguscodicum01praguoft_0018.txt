XlV

codices maximam partem veteribus ligaturis spoliati, qui unde provenerint
ignoramus. Quorum codicum si dimidiam partem monasteriis addiderimus,
sicut supra alteram Jesuitis Clementinis addidimuS, apparebit summa co-
dicum e monasteriis acceptorum paululo tantum maior, quam fuit summa
codicum latinorum, qui e pristinis universitatis collegiis provenerunt. ltaque
omissis aliis incrementis minoribus dimidiam partem codicum latinorum
e monasteriis, alteram e pristinis universitatis collegiis nobis obtigisse
facile probatur.

Ubi primum bibliothecae nostrae officiales ab ingenti labore, quem
in recipiendiS, ⁵‚ordinandis describendis diversorum monasteriorum libris
consumpserant, paululum respiraverunt, secundo saec. XIX decennio co-
dicibus quoque manu scriptis ordinandis et describendis operam dabant,
quia Scherschnikii catalogue, de quo supra diximus, copia codicum ge·
minata etin ampliores forulos pristini musaei mathematico-astronomici
transportata iam parum utilitatis praebebat. Quando hoc opus inchoaverint,
certo nescimus, sed ad finem deduxerunt a. 1819, ut declarat decretum
c. r. gubernii 7. april. eiusdem anni bibliothecae nostrae redditum.²9) Quod
opus, quamvis parvi sit pretii, Joannem Zimmermannum scriptorem, quippe
qui demum 20. iulii 1815 bibliothecae nostrae adiunctus sit, solum perse-
cisse minime ad verum accedit; sane maxima pars schedarum descripti-
varum, e quibus postea codicum catalogi contexti sunt, ipsius manu exa-
rata est. Is nimis celeritati studens parum diligentiae adhibebat, quod in-
primis manifestum est in forulis 1, VI, VII, XI—-XV codices monasteri-
orum inde ab a. 1782 abolitorum comprehendentibus in quibus maximam
partem operum tantum initialium ratio habita est. In describendis codi-
cibus forulorum Ill—V, VIII—X, qui libros Jesuitarum clementinorum
manu scriptos maximam partem comprehendunt, exoptato adminiculo ca·
talogi Scherschnikiani usus est, qui cum multo accuratior esset, corri-
gendi tantum et supplendi munus ei obeundum erat. Cui muneri Zimmer-
mannus noster minime satisfecit. Ut appareat, quam vilis opera eius fuerit,
codicem 1925 (nunc X. E. 24, apud Scherschnikium Y, I. 1. n. 3 sig·
natum) producimus, cuius opus primum sub auctore »Petro Lombardo‹
in catalogum retulit falso anno 1407 addito, quamquam in catalogo Scher-
schnikiano recte inducitur »Johannis Hus Lectum (sic pro lectura) super
I Sententiarum« cum iusto anno 1412. Ibidem recte inscriptum opus al-
terum »Eiusdem Defensio libri de Trinitate Joa. Vicleph‹ perverso atque
inepto titulo »Johannis Viclephi Defensio libri de Trinitate Johannis Huss‹
permutavit. Ibidem recte inscriptam »Jacobi de Misa Defensionem libri

 

29) Hanslik (1, c. 131) catalogum codicum latinorum a. 1811—1818 ela-
boratum esse affirmat, Spirk autem (1. c. 44) eorundem codicum catalogum iam
a. 1815 absolutum esse falso opinatur.

