X

in ipsa praefatione catalogi collegii angelici aperte suadebatur, ut libri
membranacei veteres illegibiles, quatenus minime convenirent, venderentur
et pro iis novi et utiliores emerentur. Quae cum ita sint, in alios non
inquirendum sed assentiendum est venerando Balbino, qui »manuscripta
collegii Clementini accumulata esse ex diversarum bibliothecarum ruinis,
potissimum ex universitatis Carolinae bibliotheca« asseverat.¹⁷) Et pro-
fecto iustum ruinarum nomen imposuit reliquiis pristini inprimis codicum
thesauri, quas Jesuitae Clementini a. 1622 a collegiatis acceperant et
societate abolita a. 1773 bibliothecae nostrae tradiderunt. Tradiderunt
autem nobis insuper codices aliunde comparatos, in his praecipue a.
1556-1560 ex deserto Caelestinorum monasterio Ojvinensiffl) ablatos,
item nonnullos (non omnes, cf. Hanslik l. c. 69), quos socii ipsi con-
scripserant.

Qui codices omnes¹⁹), quos ex S. J. collegio Clementino accepimus,
perscripti sunt in codice catalogi nostri 1685 sub titulo: »Codices manu
scripti in c. r. bibliotheca Pragae ad s. Clementem exstantes 1781.‹'‹
Huic inscriptioni J. Hamus, bibliothecae nostrae olim praefectus, cerussa
addidit: »Nach iibername der bibliothek vom Jesuitencolleg mit alten
signaturem, quod additamentum ambiguum est. Nam signaturae‚ quas
hic catalogus exhibet, non a veteribus S. J. patribus originem trahunt,
sed attribuendae sunt cuidam officiali, qui codices Clementinos post a.
1770 ordinandos et describendos suscepit. Hoc declarant signaturae co-
dicum in libris vetustioribus occurrentes (ex. gr.¹ in Dobneri Mon. II a.
1768 p. 61; in Voigtii Actis lit. I a. 1775 p. 230), quae cum signaturis
catalogi a. 1781 conscripti omnino discrepant. Cum autem in III. parte
B. Balbini Boh. doctae a C. R. Ungar a. 1780 editae occurrant signa-
turae cum hoc catalogo prorsus congruentes, easdem codicibus adscriptas
esse a. 1770-1780 haud ineptum est colligere. Quas adscripsisse et coss

 

17) Β. Balbini Boh. docta ed. Ungar ΙΙΙ, 70. Quod vero paucos libros
tunc in Carolino superfuisse dicit (ibidem 73), non ad verbum debet accipi.

{8) Quorum inscriptiones »ex Owyn« supersunt, latini sunt 24 (cf, indicem
infra). Nuperrime vir humanissimus M. Ο. Sauppe, parochus Liickendorfensis,
duas librorum tabulas comiter mecum communicavit, quos a. 1556 Ρ. canisius
ex monasterio Ojvinensi Pragam devexerat. Libri in iis tabulis denotati sunt
circiter 280, sed tam indilegenter et inepte descripti, ut ne unum quidem ex 24
nostris codicibus ibi agnoverim. De tertia librorum ex OJ'vino vectura, quam
a. 1560 P. Hurtadus Perez perfecerat, neque Sauppe quidquam accepit neque ego
didici praeter id, quod Hanslik refert (1. e. 44).

¹9) Data occasione hic commemorandam esse puto seriem codicum histo-
ricorum bibliothecae clementinae, quam clarissimus vir F. M. Pelzel operi suo
»Kurzgefasste Gesch. d. Bohmen« I, Prag 1774 p. 654 adiecit. In qua serie
perpauci codices sunt signaturis carentes. attamen nonnulli, qui nunc desi-
derantur. “

